---
layout: post
title: "胡涟率祭天词及家书"
category: story
date: 2018-03-08 16:53:57 +0800
---
　　陆军第十一师师长胡涟，谨以至诚照告山川神灵：

　　我今率堂堂之师，保卫我祖宗艰苦经营，遗留吾人之土地，名正言顺，鬼伏神饮，决心至坚，誓死不渝。 

　　汉贼不两立，古有明训，华夷须严辩，春秋存义。身为军人，死为军魂，后人视今，亦犹今人之视昔，吾何惴焉!

　　今贼来犯，决予痛歼，力尽，以身殉之。然吾坚信苍苍者天，必佑忠诚，吾人于血战之际，胜利即在握。

　　此誓

　　大中华民国三十二年五月二十七日正午。

　　胡涟家书

　　一. 致父亲

　　父亲大人：

　　儿今奉命担任石牌要塞防守，孤军奋斗，前途莫测，然成功成仁之外，当无他途，而成仁之公算较多。

　　有子能死国，大人情亦足慰。

　　惟儿于役国事已十几年，菽水之欢，久亏此职，今兹殊戚戚也。

　　恳大人依时加衣强饭，即所以操拔顽儿灵魂也。

　　敬叩金安

　　二. 致妻子

　　“我今奉命担任石牌要塞守备，原属本分，故我毫无牵挂。仅亲老家贫，妻少子幼，乡关万里，孤寡无依，稍感戚戚，然亦无可奈何，只好付之命运……” 

　　“十余年戎马生涯，负你之处良多，今当诀别，感念至深。兹留金表一只，自来水笔一支，日记本一册，聊作纪念。

　　接读此信，勿悲亦勿痛，人生百年，终有一死，死得其所，正宜欢乐。匆匆谨祝珍重。”

　　“诸子长大成人，仍以当军人为父报仇，为国尽忠为宜……”
